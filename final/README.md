Final sınavı için 9-14. haftaların konularını (Python'un NumPy, pandas, matplotlib ve seaborn kütüphaneleri) içeren orijinal bir proje oluşturmanızı ve oluşturduğunuz bu projeyi açıklamaları ve kodları ile beraber benimle paylaşmanızı bekliyorum.

Hazırlayacağınız projede yukarıda belirtilen tüm kütüphaneleri kullanmanız gerekmektedir.

Final sınavı projenizin çok komplike olmasına gerek olmamakla birlikte bir soruna çözüm sağlaması ve orijinal olması beklenmektedir.

Bazı önemli noktalar aşağıda yer almaktadır:

Final sınavının son teslim tarihi 12 Haziran 2023 saat 23:59 olarak belirlenmiştir.
Sınavda bir Notebook dosyası (.ipynb) oluşturmanız istenmektedir. Dosyanın başında bir Markdown hücresinde projenizi anlatmanız ve kodlarınızın yer aldığı Code hücreleri arasına yerleştireceğiniz Markdown hücrelerinde uyguladığınız adımlardan bahsetmeniz projeyi tüm detaylarıyla aktarabilmeniz açısından iyi olacaktır. Lütfen, dosyanın en sonunda yine bir Markdown hücresinde projenizde yararlandığınız kaynakları da (varsa) paylaşın.
Sisteme yükleyeceğiniz dosya bir ipynb dosyası veya onu içeren bir zip veya rar dosyası olmalıdır.
Sisteme yükleyeceğiniz dosyanın adı "ÖğrenciNumaranız" şeklinde olmalıdır. Ör: Y202020202.rar, Y202020202.zip, Y202020202.ipynb
Sisteme yükleyeceğiniz dosyayı bu ödeve yüklemeniz gerekmektedir.
Herhangi bir sorun yaşamanız durumunun önüne geçmek adına 2 adet yükleme hakkınız bulunmaktadır. Son yüklediğiniz dosya dikkate alınacaktır.